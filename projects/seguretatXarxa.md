---
title: Seguretat a la xarxa en entorns familiars
layout: project
projectCategory: Seguretat-xarxa
image: /assets/images/seguretat/adolescentXarxaTitle.png
---


Ser responsable de la seguretat i de les accions dels nostres fills a la xarxa no es pot fer sense tenir cap mena de control.

Aquest control i restricció genera molts conflictes familiars, sobretot en adolescents. Aquestes restriccions han de ser adequades a l’edat de l’infant i adolescent de manera que es respectin els seus drets.

Per poder exercir aquest control és important tenir els coneixements necessaris, això implica formar-se.

## Formació

Taller orientat a associacions de pares i mares, adolescents i centres cívics.

És un taller pràctic per millorar la seguretat i la protecció dels infants i la família.

Eines que fem servir: **Google Family Link, Google SafeSearch, Youtube Restricted mode, Whitelist als navegadors, extensions AdBlock, Gosthery i Keepass**.

Treballarem aquests temes relacionats amb l'accés dels menors a la xarxa:
- Accés a la informació.
- Accés a persones.
- Compartir informació personal.
- Bullying.
- Addiccions a xarxes socials i jocs.

## 14, 16 i 18

Aquestes són les edats on hi ha canvis en els drets i deures dels infants i adolescent que afecten diferents aspectes en els seus drets i deures a la xarxa.
**<14** La responsabilitat dels seus actes recauen als pares o tutors.

**14:**  Edat de consentiment per part del menor per donar les seves dades personals, també és l’edat amb la qual pot ser jutjat i castigat com a menor. Pot crear comptes de correu, i donar-se d’alta a serveis a internet. Han de ser conscients de les seves responsabilitats legals.

**16:** Edat de consentiment de relacions sexuals a Espanya.

**>=18:** Gaudeix de tots els drets i deures d’un adult. Els menors de 18 estan sota la tutela d’adults o entitats que són responsables d'ells i en cas de danys a tercers han de respondre.
